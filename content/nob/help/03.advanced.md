
# Avansert søk
I avansert søk blir du ikke omdirigert til oppslagsordet hvis du søker på en bøyd form, men du kan velge å vise treff i bøyde former og fritekstssøk i resultatlistene. Du kan også filtrere etter ordklasse og søke med jokertegn.

## Søk med jokertegn

Dersom du er usikker på skrivemåten av et ord eller ønsker treff i mer enn én artikkel, kan du bruke <kbd>%</kbd> og <kbd>\*</kbd> for å få treff på null, ett eller flere tegn. Symbolet <kbd>\_</kbd> erstatter kun ett tegn. Du kan plassere jokertegnene flere steder i søkeordet.

### Eksempler

*   Søker du på «[arbeid\*r](https://ordbokene.no/nob/search?q=arbeid*r&dict=bm,nn&scope=eif)», er de første treffene i nedtrekksmenyen «arbeider» i _Bokmålsordboka_ og «arbeidar» i _Nynorskordboka_.
*   Søket «[inter%es%ant](https://ordbokene.no/nob/search?q=inter%25es%25ant&dict=bm,nn&scope=eif)» gir treff på «interessant» i begge ordbøkene.
*   Søket «[førsk%lær\_r](https://ordbokene.no/nob/search?q=f%C3%B8rsk%l%C3%A6r_r&dict=bm,nn&scope=eif)» gir treff på «førskolelærer» i _Bokmålsordboka_ og «førskolelærar/førskulelærar» i _Nynorskordboka_.
*   Søket «[ku\_\_](https://ordbokene.no/nob/search?q=ku__&dict=bm,nn&scope=eif)» gir treff på ord på fire bokstaver som begynner med «ku».

## Kombiner søkeord

Symbolet <kbd>|</kbd> gjør det mulig å søke med flere søkeord samtidig. Det er også mulig å kombinere søkeord som inneholder jokertegn.

### Eksempler

*   Søket «[kjærlighet|kjærleik](https://ordbokene.no/nob/bm,nn/kj%C3%A6rlighet%7Ckj%C3%A6rleik)» gir treff på «kjærlighet» i _Bokmålsordboka_ og «kjærleik» i _Nynorskordboka_.
*   Søket «[undervis_r|lær_r](https://ordbokene.no/nob/search?q=undervis_r|l%C3%A6r_r&dict=bm,nn&scope=eif)» gir treff på «underviser» og «lærer» i _Bokmålsordboka_ og «undervisar» og «lærar» i _Nynorskordboka_.