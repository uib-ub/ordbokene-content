# Про нас
Сайт має краще універсальне оформлення, ніж попередня версія ordbøkene.no, і містить деякі нові функції. _Словник букмола_ та _Словник нюношка_ — це два незалежні одномовні словники, але в цій тестовій версії ми розширили пропозиції пошуку перекладами між словниками букмола та нюношка на основі списку слів Мовної ради [_Administrativ ordliste_](https://xn--sprkrdet-c0ac.no/sprakhjelp/Skriverad/Nynorskhjelp/administrativ-ordliste/) та платформи машинного перекладу Apertium. Можуть бути помилки та пропуски в новій версії, які ми ще не виявили або не мали часу виправити.

_Словник букмола_ та _Словник нюношка_ є спільною власністю [Мовної ради](https://www.sprakradet.no/) та [Бергенського університету](https://www.uib.no/en). З 2016 року редакційна робота над стандартними словниками ведеться в Бергенському університеті, до процесу залучено кілька відділів. [Відділ Норвезькі мовні коллекції](https://www.uib.no/en/ub/spesial/161345/about-norwegian-language-collections) керує словниками та вихідним матеріалом, на якому вони ґрунтуються. Редактори словників працюють у [Інституті лінгвістичних, літературознавчих та естетичних досліджень](https://www.uib.no/en/lle), а технічна робота з даними відбувається в [ІТ-відділі](https://www.uib.no/en/it) та у відділі Норвезьких мовних коллекцій в університетській бібліотеці.

Процес перегляду змісту словників триває, і лексикографи регулярно публікують нові та переглянуті словникові статті. Ви можете дізнатися більше про цю роботу на [вебсайті Revisjonsprosjektet](https://www.uib.no/lle/revisjonsprosjektet) (лише норвезькою мовою). Роль Мовної ради полягає в забезпеченні якості статей та визначенні того, як слова повинні писатися та відмінюватися у словниках букмола та нюношка. _Словник букмола_ та _Словник нюношка_ постійно оновлюються відповідно до орфографічних рішень Мовної ради, що робить їх авторитетним джерелом для поточного та повного правопису у словниках букмола та нюношка.